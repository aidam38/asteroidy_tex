Cíl projektu *
(jednou až dvěma větami vystihněte, co je cílem vaší práce... - 30 - 50 slov)
Cílem naší práce je prozkoumat rodinu planetek Eunomia pomocí simulace 6200 těles v N částicovém integrátoru SWIFT, za účelem hlubšího pochopení její dynamické struktury. Pozorovaná data porovnáváme se simulovanými a pomocí statistických metod se snažíme určit její stáří.


Stručný popis projektu v českém jazyce *
(cca 100 slov)
Planetky jsou nejpočetnější skupinou těles ve sluneční soustavě a svým způsobem také nejzajímavější. Pohyby planetek jsou ovlivňovány gravitačním působením jak Slunce, tak okolních planet, ale také i negravitačními jevy, jako je například Jarkovského jev, který je spojen s nerovnoměrným uvolňováním tepla z povrchu planetky. Dynamické struktury rodiny planetek (to jest, planetky vzniklé úvodním rozpadem nějakého tělesa např. srážkou) jsou pak těmito silami ovlivňovány. Jejich pochopení nám může leccos říct o vzniku sluneční soustavě a jejího dynamického vývoje.

V naší práci jsme se zaměřili na jednu konkrétní rodinu a aplikovali na ni nenovější metody na simulaci jejich členů a následné odhadnutí stáří této rodiny.



Vlastní tvůrčí přínos řešitele *
(jeden až dva odstavce - čím jste konkrétně vy přispěli - cca. 80 slov")
V rámci mé práci bylo nejprve nutné pochopit obtížná témata týkající se nebeské mechaniky a následně nastudovat metody identifikace a analýzy rodin planetek. Poté jsem znovu určil pozorovanou rodinu určenou algoritmem HCM, čímž jsem o něco zvýšil stávající počet členů této rodiny. Poté jsem správně nastavil simulaci a po jejích seběhnutí analyzoval data a snažil se najít co nejlepší fit, k čemuž bylo nutné nemálo úprav stávajících nebo napsání nových skriptů.

Kromě výše zmíněného jsem také samozřejmě vytvořil ucelený text obsahující téměř všechnu teorii nutnou k pochopení našeho výzkumu, faktické informace o planetkách ve sluneční soustavě a analýzu našich výsledků doplněnou mnoha grafy a obrázky.

Závěry *
Z našich výpočtů, ve kterých jsme se nakonec omezili na prozkoumání možnosti, zda by rodina Eunomia nemohla být mladá, tedy mladší než 1 miliarda let, což se nám poměrně s velkou jistotou podařilo vyvrátit. I po odstranění veškerých systematických chyb statistické veličiny nepoukazovaly na mladý věk, nicméně byla možnost pozorovat takový trend, že když bychom rodinu simulovali déle, určitě bychom dostali věrohodný odhad stáří rodiny.

Dále jsme vyvrátili domněnku, že rodina pokračuje za rezonanci s Jupiterem 5:2, což by znamenalo, že byla rodina původně mnohem větší. Z našich výsledků se spíš zdá, že rodina byla naopak kompaktnější než si myslíme. 

